# -*- mode: mandoku-view; -*-
#+DATE: 2016-06-08 5:46
#+TITLE: 益州嵩山野竹禪師後錄
#+PROPERTY: CBETA_ID J33nB284
#+PROPERTY: ID KR6q0466
#+PROPERTY: SOURCE Jiaxing Canon Vol. 33, No. B284
#+PROPERTY: VOL 33
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0466_J_007-0454c> 
#+PROPERTY: JUAN 7
益州嵩山野竹禪師後錄卷七¶
梁州門人宗釗編¶

* 雜偈¶

** 示徹元張居士¶

#+BEGIN_VERSE
「　道無兩塗事非一向孰聖孰凡何順何障月印幽潭¶雲生東山可明可暗把火自看」
#+END_VERSE
¶

** 示徹龐黃道婆¶

#+BEGIN_VERSE
「　知是插釵何貴掩門拋餈起舞芝茁蘭蓀佛理祖禪¶不別是說照世一珠惟此明月」
#+END_VERSE
¶

** 示徹淵劉居士¶

#+BEGIN_VERSE
「　聽此瓦礫理事無礙秋江月明誰成誰壞得大乘宗¶是非一如酒樓肉案道在屠沽」
#+END_VERSE
¶

** 示徹海梅居士¶

#+BEGIN_VERSE
「　示汝五性有斯玅旨鳥語松聲充塞其耳得是返聞¶同歸一心一心之要非淺非深」
#+END_VERSE
¶

** 示宗冰李居士¶

#+BEGIN_VERSE
「　少室無禪毘邪無說打鎖敲枷解粘去縛道曰強名¶修證亦非大塊若粒何處著錐」
#+END_VERSE
¶

** 示徹海劉居士¶

#+BEGIN_VERSE
「　欲透樊籠請益禪學垂足示之煙水漠漠蹋上晴峰¶其見邈然勤而行之汝勿忽焉」
#+END_VERSE
¶

** 示徹雪廖居士¶

#+BEGIN_VERSE
「　春草池塘[竺-二+埤]田農畝啾啾莎雞轉面芻狗松間夢鶴¶野外雲津同是秋月皎皎無塵」
#+END_VERSE
¶

** 示宗旨楊居士¶

#+BEGIN_VERSE
「　苟無取舍非道而何智者通局癡子守柯以此論心¶不失其旨煩惱真如不二而巳」
#+END_VERSE
¶

** 示徹達王居士¶

#+BEGIN_VERSE
「　心在尋常其理甚顯井蛇齧鼠此喻莫緩論心論性¶胡尾胡頭得是真精可以隨流」
#+END_VERSE

<pb:KR6q0466_J_007-0455a>¶

** 示徹義黃居士¶

#+BEGIN_VERSE
「　涉塵沙劫耀空之電絕理事機驅暑之扇嗟爾春禽¶關關竹閒我觀佛理非有兩端」
#+END_VERSE
¶

** 示徹旨王居士¶

#+BEGIN_VERSE
「　知我彈指乃得厥旨透祖師關覆掌而巳危險之訶¶發自鳥窠不立賓主智是仙陀」
#+END_VERSE
¶

** 示徹玄李居士¶

#+BEGIN_VERSE
「　一心不生萬法無咎我觀智人本非先後坐無畏床¶鼓此宮商擿下拂子是賊是贓」
#+END_VERSE
¶

** 示徹教李居士¶

#+BEGIN_VERSE
「　佛無虛語教有明言治生產業入理之原是法非法¶一一奚守如彼太虛為誰點首」
#+END_VERSE
¶

** 示虛碧李居士¶

#+BEGIN_VERSE
「　戀此桑田沙黏壁畫可易可難終歸一壞手舉須彌¶輕若鴻毛眾生及佛在此一豪」
#+END_VERSE
¶

** 示宗真李善人¶

#+BEGIN_VERSE
「　以指示人指端有旨轉為指物障翳先起看彼煇光¶莫過俞龐更有一人鄭十三孃」
#+END_VERSE
¶

** 口占¶

#+BEGIN_VERSE
「　蒙七與多扆青帘縣酒家道傍何帝碣大半入泥沙」
#+END_VERSE
¶

** 寄雞足良因禪人¶

#+BEGIN_VERSE
「　葉鏡湖中月葡萄江上山無花果自熟此意好生看」
#+END_VERSE
¶

** 示葉榆道邕行者¶

#+BEGIN_VERSE
「　玉案千峰裏松花可食無羅浮秋有月纖纖上白榆」
#+END_VERSE
¶

** 辛亥春見好事者作僧史信意喜怒略無公心¶
不覺浩歎因覽升菴公集載西遊雜述云虎穴¶
猶能入猿梯亦可臨把關貓子面開店主人心¶
濡墨乃感和二首¶

#+BEGIN_VERSE
「　佛魔相出入坦路不登臨可歎如來後翻為取舍心」
#+END_VERSE
¶

又
<pb:KR6q0466_J_007-0455b>¶

#+BEGIN_VERSE
「　喜怒馮出入顛倒亦登臨弘法真有意當秉祖佛心」
#+END_VERSE
¶

** 碧雲寺¶

#+BEGIN_VERSE
「　山深多白雲地僻無人過日上三竿竹階除麋鹿多」
#+END_VERSE
¶

** 賦得白鷺鷥¶

#+BEGIN_VERSE
「　自是瑤池物別群南徼中三步一顧影何時歸板桐」
#+END_VERSE
¶

** 九月桃花勝放¶

#+BEGIN_VERSE
「　殷勤在二月不聞拂秋霜自是今年別溪頭兩度芳」
#+END_VERSE
¶

** 青平¶

#+BEGIN_VERSE
「　入望青平噪早鴉斷橋流水野人家駐看遠墅晴嵐¶裏幾樹茶花亂曉霞」
#+END_VERSE
¶

** 祿脿¶

#+BEGIN_VERSE
「　水繞西南鄯闡居育王遺跡久荒墟龍山有店曾留¶宿暮汲螳川煮野蔬」
#+END_VERSE
¶

#+BEGIN_VERSE
「　雲封草舖舊曾遊此日重來野樹幽故老不知何處¶去空遺瓦灶冷煙浮」
#+END_VERSE
¶

** 白邑村¶

#+BEGIN_VERSE
「　水曲山彎白邑村臺荒樹古暮煙昏停車一問桃花¶店痛殺絲蘿挂石門」
#+END_VERSE
¶

** 鴉關¶

#+BEGIN_VERSE
「　負去擔來萬仞山雲中一鶴自東還南方十月無霜¶雪不待雞啼早過關」
#+END_VERSE
¶

** 獅口¶

#+BEGIN_VERSE
「　萬谷虯松一色斑山重水也水重山獅村人盡荒基¶在留得殘碑臥草閒」
#+END_VERSE
¶

** 楊老¶

#+BEGIN_VERSE
「　重看楊老石何奇遠樹環煙接水湄望斷荒村浮暮¶色山山紅葉帶霜枝」
#+END_VERSE
¶

** 懷古¶

#+BEGIN_VERSE
「　星宿河邊楊子詩墨花猶作舊時疑誰知此日碑橫¶草字食苔花更可思」
#+END_VERSE

<pb:KR6q0466_J_007-0455c>¶

** 淨蓮菴¶

#+BEGIN_VERSE
「　秋終又過淨蓮菴茶煮流泉在石龕隔嶺漁樵喧去¶路雙雙野鶴下煙嵐」
#+END_VERSE
¶

** 響水¶

#+BEGIN_VERSE
「　徼外雄關響水西山巖如筍插蠻谿烏啼蘭谷秋天¶晚野店重來寄杖藜」
#+END_VERSE
¶

** 碧山茶花¶

#+BEGIN_VERSE
「　賧地山茶映雪開清芬款款過溪來如何此種藏深¶壑不到名園鬥碧梅」
#+END_VERSE
¶

** 雙門¶

#+BEGIN_VERSE
「　平明拄杖上雙門西望晴川八九村犬吠遙聞霞谷¶裏林春雲子落松根」
#+END_VERSE
¶

** 趙普關¶

#+BEGIN_VERSE
「　日午停驂趙普關猶愁嶺下鐵衣還當年不取封侯¶印未必南征過此山」
#+END_VERSE
¶

** 早發廣通¶

#+BEGIN_VERSE
「　雞啼荒落瘴煙明又促征夫未曉行林外紛紛黃葉¶落秋山黯澹一峰晴」
#+END_VERSE
¶

** 望鹿城¶

#+BEGIN_VERSE
「　日夕泉流石澗旁漁蓑數點近波光迢迢野逕通城¶郭戶戶炊煙曳練長」
#+END_VERSE
¶

** 石人¶

#+BEGIN_VERSE
「　借問何年來此地風塵未息爾曾知南宮不過休相¶望莫厭緇衣頻寄詞」
#+END_VERSE
¶

** 仙人骨¶

#+BEGIN_VERSE
「　雲峰堆裏深藏骨能使清名遍五湖一任人間有此¶病不教扁鵲又糢糊」
#+END_VERSE
¶

** 石鼓城¶

#+BEGIN_VERSE
「　一到城邊秣馬堆草橋流水自北回淵淵清越無人¶在自古名成骨巳灰」
#+END_VERSE

<pb:KR6q0466_J_007-0456a>¶

** 白雲寺¶

#+BEGIN_VERSE
「　白雲山寺逼青霄一上峰頭破寂寥野鶴無心天地¶外秋風十里動松濤」
#+END_VERSE
¶

** 沙橋¶

#+BEGIN_VERSE
「　野草荒煙古碣斑我來松下寺僧還共枕沙橋悲夜¶月明朝又去小孤山」
#+END_VERSE
¶

** 煉象¶

#+BEGIN_VERSE
「　不到象崖巳十秋山光猶接舊時眸枯腸搜盡無佳¶句幾負煙中碧水流」
#+END_VERSE
¶

** 武英關¶

#+BEGIN_VERSE
「　曳杖秋來到武關愁雲漠漠繞空山上林殺氣連峰¶起獨有緇衣似等閒」
#+END_VERSE
¶

** 緣蘿泉¶

#+BEGIN_VERSE
「　獨在梁州住十年重過弄棟煮甘泉一杯誦罷揚雄¶賦笑入江城落日邊」
#+END_VERSE
¶

** 望蒼山¶

#+BEGIN_VERSE
「　姚雲分處看杉松一葉西垂一葉東莫使連天一樣¶碧依然雪月又相同」
#+END_VERSE
¶

** 小雲南¶

#+BEGIN_VERSE
「　雲染胭脂埧水要一棚清趣也堪描山名波浪橋名¶五木狗而今夜不哮」
#+END_VERSE
¶

** 弔楊聞谷居士¶

#+BEGIN_VERSE
「　自釀老春西洱水閒攜獨醉點蒼雲如今漸化邙山¶骨不識梁州誰憶君」
#+END_VERSE
¶

** 郭居士¶

#+BEGIN_VERSE
「　年來愛住尖頭屋數盡池花三兩曲若是黃頭碧眼¶胡愁腸慢寫寄金粟」
#+END_VERSE
¶

** 贈道者¶

#+BEGIN_VERSE
「　一色霜風透骨寒疏燈在壁冷誰看林間不是修山¶主肯向藜床話夜闌」
#+END_VERSE

<pb:KR6q0466_J_007-0456b>¶

** 望九頂¶

#+BEGIN_VERSE
「　不盡谿山遶碧岑嵐煙望去邏茨深岧嶢樓閣層雲¶外似聽疏鐘送曉音」
#+END_VERSE
¶

** 晚過賓陽張州牧別業¶

#+BEGIN_VERSE
「　湖山倒影日西斜對坐波光論井蛇借問古人誰得¶似輞川風度屬君家」
#+END_VERSE
¶

** 金牛山經煉洞贈白雲居主僧¶

#+BEGIN_VERSE
「　負杖金牛薄暮天青霞蹋碎草鞋前遙看煉洞千峰¶裏百里松陰落鴈邊」
#+END_VERSE
¶

** 拈華寺贈德解¶

#+BEGIN_VERSE
「　破雪遙過百接橋擔瓢不負白雲招山房說盡平生¶事坐對殘紅又一朝」
#+END_VERSE
¶

#+BEGIN_VERSE
「　十載昆明老杜多釣竿擿盡冷漁簑今朝得到拈華¶寺煮雪分題詠綠蘿」
#+END_VERSE
¶

** 夜雪¶

#+BEGIN_VERSE
「　邊雪飄飄下夜郎山窗茶罷恨偏長茆房不斷三更¶火杳杳鐘聲到客床」
#+END_VERSE
¶

** 蘆花澗望靈峰¶

#+BEGIN_VERSE
「　雪積蘆花未見消更無客過洗心橋靈峰惟有啼猿¶在常叫三聲下碧霄」
#+END_VERSE
¶

** 雞山八景¶

*** 天柱佛光¶

#+BEGIN_VERSE
「　萬尺峰邊絡綵霞休云石穴隱靈蛇名山自是真人¶地瑞氣終歸佛子家」
#+END_VERSE
¶

*** 華首晴雷¶

#+BEGIN_VERSE
「　重登畢缽聽晴雷每見羅川晝晦開百尺飛濤天際¶落寒聲不盡隔黃梅」
#+END_VERSE
¶

*** 蒼山積雪¶

#+BEGIN_VERSE
「　望去蒼蒼積水隈華銀半是白崔嵬應知塵俗終難¶到獨許幽人蹋碧苔」
#+END_VERSE

<pb:KR6q0466_J_007-0456c>¶

*** 洱海回嵐¶

#+BEGIN_VERSE
「　葉榆一水繞羅峰雨霽還看翠色重莫道晴霞看不¶足又隨夕照過芙容」
#+END_VERSE
¶

*** 塔院秋月¶

#+BEGIN_VERSE
「　名標尊勝此雲峰勢逼南天雪嶺雄夜靜回眸霜雪¶裏清光凝是水晶宮」
#+END_VERSE
¶

*** 萬壑松濤¶

#+BEGIN_VERSE
「　山風翦翦瘴煙晴碧樹重重午夜清若是書成休寄¶鶴恐伊唳作斷腸聲」
#+END_VERSE
¶

*** 瀑布穿雲¶

#+BEGIN_VERSE
「　練拖一幅下天河日照雲邊雪更多寄語匡廬休獨¶步青蓮曾此下絲蘿」
#+END_VERSE
¶

*** 重崖返照¶

#+BEGIN_VERSE
「　木葉遙遙帶夕暉胭脂紅起映巖扉尋常倚杖雲邊¶立亦有松聲落翠微」
#+END_VERSE
¶

** 華首門¶

#+BEGIN_VERSE
「　苔封石戶幾時開彈指也曾出定來可愛蒼巖臨萬¶壑一聲啼鳥下崔嵬」
#+END_VERSE
¶

** 示非緣肖善人¶

#+BEGIN_VERSE
「　梁城三月雨初晴處處蹋青過柳營可笑遊人渾不¶省依然桮酒醉沙汀」
#+END_VERSE
¶

** 示宗理鄭善人¶

#+BEGIN_VERSE
「　時節催人可懼哉桃花又向圃中開婆婆若解靈雲¶意歸去何妨樂茗桮」
#+END_VERSE
¶

** 許使君見過不遇即原韻答之(附原詩公諱虯)¶

#+BEGIN_VERSE
「　麻衣帶曉青山去不鎖柴扉廠白雲薄莫歸來詩字¶在文光冷冷射微曛」
#+END_VERSE
¶

水空山淨連紅葉磬冷鐘鳴斷白雲野竹老人何¶
處去別峰相見隔斜曛。¶

** 寄松語
<pb:KR6q0466_J_007-0457a>¶

#+BEGIN_VERSE
「　寄語山林道者流生柴品字煮清流有時忽地翻茶¶銚始笑從前苦話頭」
#+END_VERSE
¶

** 壽玉章饒居士¶

#+BEGIN_VERSE
「　庭中柏子霜前色洞口桃花劫外香此日管弦人盡¶樂三千珠履醉霞觴」
#+END_VERSE
¶

** 代天童化主巨唯兄化米¶

#+BEGIN_VERSE
「　昨日天童書信過雲廚要米飽禪和嵩山無力輸千¶石敢告檀那意若何」
#+END_VERSE
¶

** 巳酉冬觀王出獵王宗語居士索書¶

#+BEGIN_VERSE
「　鼓角樓頭未曉催吾王牙帳在崔嵬千旂共喜隨雲¶轉萬騎同歡帶獵回」
#+END_VERSE
¶

** 過關嶺¶

#+BEGIN_VERSE
「　山頭款款白雲飛一片氤氳上衲衣本自無心隨去¶住如何也伴老僧歸」
#+END_VERSE
¶

** 冬日示守真宋居士¶

#+BEGIN_VERSE
「　心隨萬境境誰真心境無依是道人莫守無為行有¶路時時始得與心親」
#+END_VERSE
¶

** 示三學¶

#+BEGIN_VERSE
「　萬指叢中看不足只須直下絕三學忽焉打破囫圇¶的始信溪深長柄杓」
#+END_VERSE
¶

** 示宗語王居士¶

#+BEGIN_VERSE
「　萬竅怒號誰為口百非坐斷亦莫守塊然無證亦無¶違法法頭頭信我有」
#+END_VERSE
¶

** 寄張邑侯耕煙老居士(諱方起)¶

#+BEGIN_VERSE
「　夾道多開七里香苑中也勝百花王他人爭看公休¶晚又恐朱明到草堂」
#+END_VERSE
¶

** 贈密化¶

#+BEGIN_VERSE
「　雪霽林東好采樵寒猿曝日向山腰閒居野趣惟君¶得弄盡松筠月下簫」
#+END_VERSE
¶

** 贈嵐波
<pb:KR6q0466_J_007-0457b>¶

#+BEGIN_VERSE
「　看盡山松與谷蘭歸來無事倚闌干有時月下清機¶發卻把無弦曲調彈」
#+END_VERSE
¶

** 答獅子林怡宇¶

#+BEGIN_VERSE
「　深慚老去住昆明十載難逃世上名猶恨生平無定¶力又移竹杖過江城」
#+END_VERSE
¶

** 贈大智菴覺仁¶

#+BEGIN_VERSE
「　覺空空處可無塵若論到頭未是真只是家私都罄¶盡惟餘明月可堪鄰」
#+END_VERSE
¶

** 偶成¶

#+BEGIN_VERSE
「　散步長廊月自來孤光一片遠林開天花未必霜花¶落寒色清人滿綠苔」
#+END_VERSE
¶

#+BEGIN_VERSE
「　乘閒拂紙寫詩篇寫盡溪山不計年寄語故人今夜¶裏韻成仍寄白雲邊」
#+END_VERSE
¶

** 寄酬雞山石鐘嵐波¶

#+BEGIN_VERSE
「　勞君六月苦行役白紙書情寄葉榆把出有時須自¶看其閒一字也曾無」
#+END_VERSE
¶

** 贈本寂副寺¶

#+BEGIN_VERSE
「　當年寶壽賣生薑贏得芳名萬古揚此日石鐘本副¶寺眉毛罅裏更成霜」
#+END_VERSE
¶

** 贈嵐波首座¶

#+BEGIN_VERSE
「　道者名傳世巳久石鐘得意亦非偶袈裟石外白雲¶消遙見嵐波西洱後」
#+END_VERSE
¶

** 贈松波堂主¶

#+BEGIN_VERSE
「　山南晴去聽松波散入高天韻自和自是清音人不¶識馮他狼藉遍煙蘿」
#+END_VERSE
¶

** 贈蒼波首座¶

#+BEGIN_VERSE
「　金山初日照蒼波綠樹輕陰舞翠多始信昜春真有¶腳千回煖氣高嵯峨」
#+END_VERSE
¶

** 贈良因監院¶

#+BEGIN_VERSE
「　良公有意輔叢林海會芳名又見今獨有石鐘翻舊
<pb:KR6q0466_J_007-0457c>¶案無勞撾鼓逼同心」
#+END_VERSE
¶

** 春日同友登大士閣似一心¶

#+BEGIN_VERSE
「　自到山城雪未休如今始見日初浮春光從此開河¶嶽茗碗茶花得自由」
#+END_VERSE
¶

** 答寂光寺深修¶

#+BEGIN_VERSE
「　拍板逢場便唱來諸人只要眼雙開眉閒若有些兒¶礙依舊從前被他薶」
#+END_VERSE
¶

** 答御凡¶

#+BEGIN_VERSE
「　寄語山林書一行松蘿深處得疏狂欲知樹倒藤枯¶句只問前村李二郎」
#+END_VERSE
¶

** 題白雲居天池(即高捷曾先生隱處)¶

#+BEGIN_VERSE
「　亂山深處白雲居古木蕭森綠滿除庭下有池清如¶鏡跏趺盤石數遊魚」
#+END_VERSE
¶

** 寄松波主人¶

#+BEGIN_VERSE
「　見說雞山道意隆故將心事寄清風月來峰上如相¶望秋老方能過嬾融」
#+END_VERSE
¶

** 答雞山大眾¶

#+BEGIN_VERSE
「　薄福年來袛自迂何當祖席讖相符諸公不厭巴人¶曲可待西來弄鷓鴣」
#+END_VERSE
¶

** 送大旭¶

#+BEGIN_VERSE
「　金地遙招欲起余碧雞三宿便回車他年不負祖庭¶約從此無勞再寄書」
#+END_VERSE
¶

** 示宗本葛善人¶

#+BEGIN_VERSE
「　蒼山積雪覆千嶂黑水吹波繞萬松祖意西來都漏¶渫如何別有好家風」
#+END_VERSE
¶

** 示童子¶

#+BEGIN_VERSE
「　明敏都來夙有由讓梨揖酒爾還優嵩山更授靈童¶意一句明明六不收」
#+END_VERSE
¶

** 示雲蹤雷居士¶

#+BEGIN_VERSE
「　看看桃花暖氣和龍門巨浪蹴天河乘時好躍隳三
<pb:KR6q0466_J_007-0458a>¶級莫待春雷燒尾過」
#+END_VERSE
¶

** 示趙善人¶

#+BEGIN_VERSE
「　三翻四覆上嵩山欲透油餈上上關若是蹋翻階下¶石回頭月在白雲閒」
#+END_VERSE
¶

** 示知幻善人¶

#+BEGIN_VERSE
「　晴天遠望春蒼蒼鳥逐飛煙下夕昜識得東兮即是¶北不須別處論行藏」
#+END_VERSE
¶

** 訊圓通貫一禪師病¶

#+BEGIN_VERSE
「　螺峰春色漏天東又向千巖看病翁曾憶圓通生藥¶舖貓頭合劑效如風」
#+END_VERSE
¶

** 春日答楚雄許別駕¶

#+BEGIN_VERSE
「　正是林間報歲除梅花巳放到山墟曉來又得昜春¶信署裏定知景物書」
#+END_VERSE
¶

** 示宗鏡刁居士(即本甸土舍)¶

#+BEGIN_VERSE
「　者樂長官亦好道嵩山老衲也通方拳頭豎起無他¶事不是愁人也斷腸」
#+END_VERSE
¶

** 贈存之張居士¶

#+BEGIN_VERSE
「　覺照寺前張道者時時在定倚窗櫺總來得到毘邪¶默何用高談了義經」
#+END_VERSE
¶

** 寄蒼舌道者¶

#+BEGIN_VERSE
「　九年少室甘磨折一日逍遙入萬松月皎星稀鶴夢¶冷不知身在白雲峰」
#+END_VERSE
¶

** 送蒼舌知客吳門代省¶

#+BEGIN_VERSE
「　裝束衣囊去夜郎身輕萬里到平江閒時若上生公¶石海湧峰頭月照窗」
#+END_VERSE
¶

#+BEGIN_VERSE
「　哀牢南下望長沙買棹隨流趁曉霞若到閭闔城上¶日趨庭方喜飽胡麻」
#+END_VERSE
¶

** 贈宗鏡羅太極居士¶

#+BEGIN_VERSE
「　十載雲南竟不違喝來棒去絕離微從今付箇青州¶襖省佚軒前春自肥」
#+END_VERSE

<pb:KR6q0466_J_007-0458b>¶

** 寄雲夢法孫¶

#+BEGIN_VERSE
「　昆水東流草木春從𨹁北接夜郎雲山山水水如何¶取大抵先須絕見聞」
#+END_VERSE
¶

** 尋玄鑑遺蹟示釗侍者¶

#+BEGIN_VERSE
「　鴨池城下海波流玄鑑遺蹤可在不四百年來彈指¶頃高風此日孰堪儔」
#+END_VERSE
¶

** 贈昌侍者¶

#+BEGIN_VERSE
「　嵩寺老人白髮垂長松家法有程期歸來不負平生¶志折腳鐺兒要汝支」
#+END_VERSE
¶

** 送戴綸之還句容¶

#+BEGIN_VERSE
「　走遍梁山始買舠歸帆北發正秋高洞庭行過五千¶里得到金陵可解弢」
#+END_VERSE
¶

** 中秋對月分韻得花字¶

#+BEGIN_VERSE
「　秋色平分望海涯時聞林外雨催花夜深桮茗情難¶盡又到閒房笑績麻」
#+END_VERSE
¶

** 與蹇文山居士¶

#+BEGIN_VERSE
「　要論諸方五味禪不如歸去且高眠一方明月如秋¶水文山文山可了然」
#+END_VERSE
¶

** 贈江陵鱗長馮居士¶

#+BEGIN_VERSE
「　鶴下龍洲碧草竿漁歌虎渡綠楊煙江陵境物君猶¶記者事如何未悄然」
#+END_VERSE
¶

** 辛亥六月大水紀事¶

#+BEGIN_VERSE
「　蹴天風浪駭飛鴉捲盡田廬作海涯即有舟航無路¶去銀河誰肯借仙楂」
#+END_VERSE
¶

** 贈宗孝閻居士¶

孝關東人藩下擺牙喇也割股救母母終不¶
痊當母喪時又然身燈六十八盞供佛以資¶
冥福故表而出之。¶

#+BEGIN_VERSE
「　我聞古老孝無遠刻木鑿冰近日稀昨日梁城聞細¶柳始知戲彩屬征衣」
#+END_VERSE

<pb:KR6q0466_J_007-0458c>¶

** 薦董護法鐘翁(翁宦遊終於平陽)¶

#+BEGIN_VERSE
「　白髮垂垂六十霜黃堂幾度動柔腸如今蹋著來時¶路回首西川日月長」
#+END_VERSE
¶

** 弔沈總戎(諱應時)¶

#+BEGIN_VERSE
「　平生俠氣慣沙場履雪眠霜誰得失夜來撒手得回¶光滾滾紅輪偏界赤」
#+END_VERSE
¶

** 薦胡門姚氏¶

#+BEGIN_VERSE
「　昨夜回光息萬端馮他性海起波瀾陶然信步東風¶裏翠竹黃花一任看」
#+END_VERSE
¶

** 中秋謾興¶

#+BEGIN_VERSE
「　敲石烹泉獨酌時清虛一色冷山墀寒砧搗碎谿頭¶月處處霜花結桂枝」
#+END_VERSE
¶

** 把盞問月¶

#+BEGIN_VERSE
「　華茶烹熟酌玻璃此夜開懷一問之前日雨中何處¶去倪裳不見舞東維」
#+END_VERSE
¶

** 喬松棲鶴¶

#+BEGIN_VERSE
「　澗上牚雲不問年雪衣舊好冷巢邊春秋雖邁情何¶極一任陰晴得自眠」
#+END_VERSE
¶

** 思親¶

#+BEGIN_VERSE
「　萬里悲風起暮秋一身多病臥梁州深慚興化當時¶事此日徒懷蕭寺頭」
#+END_VERSE
¶

** 苦雨¶

#+BEGIN_VERSE
「　寒蟬幾樹冷凄清不見峰頭半刻明借問銀蟬何日¶至為人一埽海天晴」
#+END_VERSE
¶

** 蟬鳴樹底¶

#+BEGIN_VERSE
「　景物催人雪滿頭又聽葉下報高秋誰知故國多年¶恨不在成都錦水流」
#+END_VERSE
¶

** 疏竹吟風¶

#+BEGIN_VERSE
「　疏疏綠葉覆龍孫一樣吟風在故園何用梅花開笛¶裏江城聽得便消魂」
#+END_VERSE

<pb:KR6q0466_J_007-0459a>¶

** 聽上方梵唄¶

#+BEGIN_VERSE
「　宮商向曉落原野又見隨風來上下借問同人知不¶知青天白日何為者」
#+END_VERSE
¶

** 池成月自來¶

#+BEGIN_VERSE
「　鑿出盈盈十尺水波沈細看月初生誰知此夜寒鉤¶淨印破池心一片明」
#+END_VERSE
¶

** 雁行¶

#+BEGIN_VERSE
「　字寫秋空一兩行飛飛南下到衡陽如能肯帶平安¶信為余問訊白雲岡」
#+END_VERSE
¶

** 玉梅¶

#+BEGIN_VERSE
「　糝盡一谿傲雪骨奇香不為熱腸開祗應寄訊羅浮¶月仙胎巳放碧巖隈」
#+END_VERSE
¶

** 壁上梅花¶

#+BEGIN_VERSE
「　數點紅霞映壁來清香一為主人開莫言巳奪天工¶巧信是廣陵折得來」
#+END_VERSE
¶

** 看菊¶

#+BEGIN_VERSE
「　無人送酒到僧寮白石籬邊一醉陶看罷夕易新月¶出乘驢又上石谿橋」
#+END_VERSE
¶

** 步月¶

#+BEGIN_VERSE
「　微雲望去澹晴空閒步松庭韻不窮遙憶故人俱在¶北未知何日到谿東」
#+END_VERSE
¶

** 嵩山晚眺¶

#+BEGIN_VERSE
「　杖藜晚步到春山十里煙花杳靄閒自是芒鞋行不¶足歸來巳見月珊珊」
#+END_VERSE
¶

** 聽琴¶

#+BEGIN_VERSE
「　玉几冰絃指上挑高秋夜靜落松濤更勞彈罷關山¶曲倦倚窗前月正高」
#+END_VERSE
¶

** 洞庭秋月¶

#+BEGIN_VERSE
「　倚樓一望楚山孤素練清暉冷碧蘆夜半魚罾歸北¶浦湖波寂寂冷秋菰」
#+END_VERSE

<pb:KR6q0466_J_007-0459b>¶

** 昆明八景¶

*** 昆池夜月¶

#+BEGIN_VERSE
「　霜鴻欲下夕易低送盡樵歌上柳堤若泛清波須載¶酒孤光一片在城西」
#+END_VERSE
¶

*** 商山樵唱¶

#+BEGIN_VERSE
「　風清款款響晴坡竹樹參差隔薜蘿只待夕易催去¶後煙霞十里鎖巖阿」
#+END_VERSE
¶

*** 金馬朝暉¶

#+BEGIN_VERSE
「　華峰一帶是漣洏汗血當年躍此池留得朝暉看不¶盡至今猶說子淵碑」
#+END_VERSE
¶

*** 碧雞秋色¶

#+BEGIN_VERSE
「　雨洗煙巒聳郭西飄飄黃葉落漁谿此時共看疏林¶晚一色秋光映柳堤」
#+END_VERSE
¶

*** 雲津夜市¶

#+BEGIN_VERSE
「　茆舍津頭夜火遙年年北客醉春宵燒鵝卻是南中¶物說與北人好駐鑣」
#+END_VERSE
¶

*** 官渡漁燈¶

#+BEGIN_VERSE
「　江城郭外木郎村曲曲蘆彎爭渡喧雞鷘看人情巳¶熟尋常相逐釣舟翻」
#+END_VERSE
¶

*** 螺峰疊翠¶

#+BEGIN_VERSE
「　小小幽岑看益奇誰攜春酒醉相知我來石上頻相¶望楊子曾經舊有詩」
#+END_VERSE
¶

*** 龍池躍金¶

#+BEGIN_VERSE
「　浪浪如銀滾石門春來每見錦鱗翻也知爾是乘潮¶物何不天飛苦自冤」
#+END_VERSE
¶

** 洞庭山月¶

#+BEGIN_VERSE
「　秋高正有湖心月萬頃寒光映碧梧縹緲峰前人未¶臥不知誰在醉姑蘇」
#+END_VERSE
¶

** 望華山¶

#+BEGIN_VERSE
「　飯罷池邊步野郊一望雲中白鶴巢借問東風何大
<pb:KR6q0466_J_007-0459c>¶緩猶存殘雪在松梢」
#+END_VERSE
¶

** 禮千佛名經示眾¶

#+BEGIN_VERSE
「　昔問長沙何處去報云詩在黃鶴樓分明底事人難¶識錯認光明在指頭」
#+END_VERSE

<pb:KR6q0466_J_007-0460a>¶

